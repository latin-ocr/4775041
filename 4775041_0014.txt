4

hausisse apparet, Demetrium Phalereum, regiae bibliothecae praesectum, ad libros ex
orbe terrarum universo congerendos, magna pecuniarum vi a rege accepta, coemendos
alios, alios exscribendos vertendosque curasse, ut, quantum in se esset, voluntati ejus
satisfaceret. lta destituti classicorum scriptorum testimoniis, qui Demetrii bibliotheca
praefecturam silentio praeterierunt, ad eos, quos diximus, autores rem rejicere cogimur,
quibus, etiamsi ex locupletium testium censu excludamus Aristaeum, ut.hominem in
aliis rebus salsi manil'esto convictum, non facile fidem aliquis potest detrahere, uec
Aristobulo, antiquissimo hac in re auctori ac testi, nec christianis scriptoribus, qui, licet
aliorum in hac re judicium sequantur, tamen non temere nec sine judicio salsa pro
veris prodidisse sunt putandi.

Neque tamen defuerunt viri docti, qui, variis causis adducti, Demetrium Phalereum
curatorem sive praefectum bibliothecae Philadelphi fuisse negarent. Primum opponuntur
illi narrationi Hermippi verba, quae laudat Diogenes Laertius in vita Demetrii Pha-
lerei V. 8.¹) Refert enim Hermippo auctore, Demetrium regi suasorem fuisse, ut filio‘s
ex Eurydice natos regni participes faceret. Hoc consilium cum rex repudiasset et illum,
quem ex Berenice susceperat, regni successorem constituisset, ab isto post patris mortem
iu provinciam relegatum in eaque asservatum, quoad aliquid de illo statuisset. Hic illum
moestum aegritudine animi in soporem lapsum morsu aspidis interiise. His Hermippi
verbis nisus statuit Scaligerus in animadvers. iu Euseb. chronic„ Demetrium Phalereum,
cum statim ab initio regni Philadelphi perierit, et maximo in odio ei semper sub Pto-
lemaeo Lagi suerit, curatorem bibliothecae Philadelphi non fuisse. Optime autem Scali-
gerum resellit ac redarguit jam Valckenaer. in diatribe de Aristobulo Judaeo p. 53.
„Nullo teste constare videtur, Demetrium maximo in odio Ptolemaeo filio sub Ptolemaeo
Lagi patre semper l'uisse. Quacunque taudem de causa suasor amico fuisse perhibetur,
ex Eurydice potius quam Berenice natum regni heredem designaret, Lagidae rem non
videtur persuasisse Demetrius: hunc enim sibi pater biennio, antequam moreretur, col-
legam adscivit in administrando regno.2) Tum paene decennium in Aegypto jam exe-

¹) Diog. La6rt. V. 8. φησι δ’ αὐτὸν Ἕρμιππος μετὰ τὸν Κασσάνδρου θάνατον φοβηθέντα Ἀντίγονον παρὰ
Πτολεμαῖον ἐλθεῖν τὸν Σωτῆρα· noina* χρόνον ἱκανὸν διατρίβοντα συμβουλεύειν τῷ Πτολεμαίῳ πρὸς τοῖς
ἄλλοις καὶ τὴν βασιλείαν τοῖς ἐξ Εὖριδίκης περιθεῖναι παισί· τοῦ δὲ οὐ πεισθέντος, ἀλλὰ παραδόντος το
διάδημα τῷ ἐκ Βερενίκης, μετὰ τὴν ἐκείνου τελευτὴν ἀξιωθῆναι πρὸς τούτου παραφυλάττεσθαι τῇ χώρᾳ,
μέχρι τι δόξει περὶ αὐτοῦ· ἐνταῦθα ἀθυμότερον διῆγε· καί πως ὑπνώττων ὑπ’ ἀσπίδος τήν χεῖρα δηχθεὶς
τὸν βίον μετέθηκε -— Ἡρακλείδης δ’ ἐν τῇ ἐπιτομῇ τῶν Σωτίωνος διαδοχῶν τῷ Φιλαδέλφῳ τὴν βασιλείαν
θέλειν ἐκχωρῆσαι τὸν Πτολεμαῖον· τὸν δ’ ἀποτρέπειν φάσκοντα, ἂν ἄλλῳ δῷς, σύ οὐχ ἕξεις.

“) Ptolemaeum Lagi biennio ante obitum Ptolemaeum filium regni habuisse socium, patet et ex Diog.
Laert Ι. l. et ex Eusebio apud scalig. in animadv. ad Euseb. chron. p. 133. καὶ ζῶντος μὲν ἔτι του

