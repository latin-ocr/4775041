Postquam ante hos decem annos in commentationis de Demetrii Phalerei vita, rebus
gestis et scriptorum reliquiis part. Ι. (Hersi'eid. 1847, 6-1, 4.) Demetrii vitam quidem
et res ab eo gestas majore ex parte exsecutus sum‚¹) uno excepto capite de Demetrii
in Aegypto commoratione, quod, ne justos commentationis fines excederem, cum ceteris,
quae ad Demetrium Phalereum pertinent, in aliud tempus edendum distuleram3 hoc
demum tempore, quo dissertationis scribendae provinciam mihi evenisse laetor, ad- ea,
quae adhuc sunt intermissa, studia redire mihi licet. ltaque, disputatione de Demetrii
in *Aegypto commoratione ad linem perducta, relinquitur, ut, nonnullis de Demetrio
oratore praemissis, de scriptis ejus disquiram, ut librorum ejus fragmenta multis veterum
scriptorum locis dispersa colligam collectaque secundnm librorum indicem a Diogene

Laertio ‘traditum in ordinem quendam redigam.²)

¹) Universani rem in duas partes ita diviseram, ut priorem libellum de vita et rebus gestis Demetrii
Phalerei ederem, cui, scribendi occasione oblata, alteram commentationis partem, qua fragmenta De-
metrii scripturum continerentur, subjungere mihi in animo crat. Priorem partem novem capitibus ita
comprehenderam, ut in primo capite inprimis de genere et anno natali Demetrii agerem, in secundo
de ejus institutione, in tert10, quatenus se dedisset reipublicae quasque partes esset in ea secutus,
inprimis tempore belli Lamiaci, in quarto de priore ejus exsilio et quousque reipublicae gerendae
particeps fuiss'et post bellum Lamiacum, in quinto de Demetrii Athenarum procuratione, in sexto,
quid existimandum esset de ejus principatu, in septimo de moribus eius et vita privata, in octavo da
altero ejus exsilio et Thebis commoratione, in nono denique de Demetrio in Aegypto versato. -

²) Me quidem antevertit in reliquiis scriptorum Demetrii edendis Th. Herwig in commentatione de De-
metrii scriptis (Rinteln 1850), sed quum is non justo editoris munere se functum esse, sed quales
in scriptoribus invenerit, reliquias adscripsisse ipse fateatur, quum praesertim nonnullas omiserit,
quae non erant omittendae, eandem rem a me inceptam persequi non dubitavi; quare, disputatione
de Demetrii vita et rebus gestis absoluta, in fragmentis, ex veterum scriptorum locis collectis, iis,
quae adhuc sunt omissa, additis, in dissertationem meam transcribendis atque disponendis me conti-
nere et critica grammaticaque studia in aliud tempus in commentariis edenda differre propositum
mibi est.

t

