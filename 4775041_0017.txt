2

Ea difficultate, quam Snidae verba ἐπὶ Πτολεμαίου τοῦ πρώτου objiciunt, a Wei-'v
cberto et Bitschelio l. l. Philadelphum. dictum esse probantibus, sublata, a veri specie
non aberrabimus, ita -ut neque antiquae ecclesiae scriptoribus omnis derogetur tides nec
Suidae infringatur testimonium, statuentes, Demetrium sub Philadelpho licet breve tan-
tum tempus bibliothecarii munere functum esse neque multo post ejus regni initium in
odium regis incidisse, Zenodotum vero ei in hoc munere successisse3 nisi malis conjec-
tare, Demetrium Phalereum bibliothecae custodem sive bibliothecarium quidem non fuisse,
sed primariam bibliothecae curam ipsi a Ptolemaeo demandatam, ita ut Zenodotus et
Demetrius eodem tempore bibliothecis suerint praefecti, alter custos sive bibliothecarius,
alter curator, sicut etiam hodie apud nos utrumque munus est separatum. Utut res se
habet, neque silentium classicorum scriptorum de Demetrii Phalerei bibliothecae praese-
ctura, neque Suidae de Zenodoto testimonium, neque odium regis, in quod inciderit De-
metrius, nos cogit, ut fidem derogemus antiquae ecclesiae scriptoribus.

Quae quum ita sint, non est quod dubitem, quin Demetrius Phalereus non modo
Ptolemaeo Philadelpho regnante bibliothecae Alexandrinae praefuerit, sed etiam sub
Ptolemaeo Lagi eandem jam curaverit bibliothecam. Satis enim constat, constitutam
esse bibliothecam jam a Ptolemaeo patre, cui, ut compararet et legeret libros de regno
et principatu scriptos, Demetrium suasisse apud Plutarchum legimus. ltaque Ptolemaeum
primum, cnjus munificentia in litterarumque studia amor singularis Alexandriae, nova et
amplissima urbe, in ipsis utriusque orbis confiniis sita, civiumque et exterorum frequen—
tia, commerciis, opibus, luxu regali-mirabiliter florente, perfugium et receptaculum tutum
et honorificum paraverat, non solum condidisse museum, primum ac sortasse unicum per
terrarum orbem doctissimorum hominum contubernium atque convictum, regiis sumtibus
liberaliter sustentatum, sed etiam alteram ¹) certe bibliothecam, librorum copiis instru-
ctissimam, in Bruchio, Alexandriae urbis parte pulcherrima regumque sede, constitutam
sine ulla dubitatione confirmaverim. Neque id conjicere dubitaverim, hanc alteram
bibliothecam, a Ptolemaeo primo Demetrio Phalereo inprimis auctore et suasore consti·
tutam, ultimis quidem regni annis, Ptolemaeo filio in regni societatem jam adscito, ita
auctam esse et amplificatam, ut Demetrio bibliothecarii munere fungi maximo esset
honori. Neque igitur mirum videri potest, a scriptoribus modo patrem modo filium no—

omtjonem, ἐπὶ Πτολεμαίου τοῦ πρώτου, quae nemo graece doctus eloqui potuit de Ptolemaeo sotere.
Sed desiderantes quaedam in eam sententiam, quam Plutarchus adv. Epicur. p. 1095 D. sic eonfor-
mavit, Πτολεμαῖος ὁ πρῶτος συναγαγών τὸ Μουσεῖον. Ulut est, Philadelphum non dubitabimus agnoscere.

¹) Duplicem bibliothecam Alexandriae a Ptolemaeis conditam esse constat, alteram in Bruchio‚ alteram,
quae serius accessisse videtur, in Serapeo sitam.

